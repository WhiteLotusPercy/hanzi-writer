【出則弟】

　兄道友　弟道恭　兄弟睦　孝在中
　財物輕　怨何生　言語忍　忿自泯

　或飲食　或坐走　長者先　幼者後
　長呼人　即代叫　人不在　己即到

　稱尊長　勿呼名　對尊長　勿見能
　路遇長　疾趨揖　長無言　退恭立
　騎下馬　乘下車　過猶待　百步餘

　長者立　幼勿坐　長者坐　命乃坐
　尊長前　聲要低　低不聞　卻非宜

　進必趨　退必遲　問起對　視勿移
　事諸父　如事父　事諸兄　如事兄
